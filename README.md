# Hei!
Dette repoet er et forsøk på å lage et kurs/introduksjon til dataanalyse i python, for personer som er vant med å bruke SAS. Kurset er forhåpentlig nyttig for andre også, men om du ikke kan noe programmeringsspråk fra før er det nok litt vanskelig å få med seg alt, og hvis du kan et annet, generelt programmeringsspråk kan det hende vi går litt nøye gjennom enkelte ting mens vi glanser over annet.

Vi lar bevisst være å forklare inngående hvordan Python som programmeringsspråk fungerer. Det er viktigere å gjøre folk i stand til å analysere data i Python, så kommer vi heller tilbake til de andre temaene.

Som i alle programmeringsspråk er det mange veier til målet. Vi har bevisst valgt å kun forklare én mulig vei, for å unngå forvirring å for å heller bruke tid på å vise flere ting som kan gjøres.

Prosjektet inneholder to notebooks, talende kalt session 1 og session 2 - Kurset er nemlig delt i to: Første del er ment som en forelesning hvor de som ønsker kan følge med og gjøre analysen i sin egen notebook om de vil, mens del to utfordrer deltagerne til å selv gjøre en lignende dataanalyse på et annet datasett. Vi har hjulpet til på veien og skrevet deler av koden, men viktige deler er utelatt og må fylles inn av deltagerne. Disse delene er merket med `<...>`.

Kurset er ment å være lærerikt for kursholder også - vi føler oss frem, ser hva som fungerer, og justerer kurset basert på de tilbakemeldingene og erfaringene vi gjør oss. Med andre ord kommer innholdet til å forandre seg.